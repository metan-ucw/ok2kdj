Title: Zájmové kroužky 2010
Date: 2010-01-02
Author: OK2AIA

Do kroužku začátečníků jsou přijímáni děti asi od 3. třídy a výše. 
Tento kroužek navštěvuje 10 dětí – úplní začátečníci a 3 děti již s 
menšími znalostmi. A tak se ti začátečníci učí pilovat, řezat stříhat 
apod., co nemá žádný amatér příliš v lásce. A do Vánoc by měli pod 
stromeček stihnout jednoduchý blikač. A taky samozřejmě něco z teorie 
elektroniky – Ohmův zákon, schematické značky apod. Ti starší sestavují 
celý vánoční stromeček, zbytek dětí je fyzikálně zvídavý a sestavují 
elektomegnet. HI! S těmi nejlepšími se pak chceme zúčastnit okresní 
soutěže v elektronice, která se bude konat letos u nás v našem 
radioklubu.

Že naše práce s mládeží není zbytečná, to vidíme třeba na výsledcích 
některých našich dětí v celostátní soutěži v radioelektronice. Loni 
zvítězila členka našich kroužků – Šárka Vaňková v kat Ž2. A před třemi 
roky zvítězil Tomáš Bordovský v kat. M.

Bohužel ale musíme poznamenat, že této činnosti nyní moc „růže nekvetou“
chci tím říci že peníze se dávají do jiných věcí – třeba
prevence kriminality mládeže. Dalším příkladem je kolik radioklubů má
jakýsi dorost, který bude provozovat tohoto koníčka po nás, již
starších. Co se severní a východní moravy týče tak nějaký dorost máme v
OK2KDJ, OK2KYZ, parta kolem OK2LF a toť vše. Ono k této činnosti je
potřeba totiž jakési podhoubí, které je tvořeno vhodnými prostory při
nějakém tom středisku volného času či domě dětí, ochotě vedení
patřičného SVČ podporovat tuto systematickou práci s dětmi a nějaký ten
nadšenec jako vedoucí.

Při práci s mládeží se určitě najde hodně talentů, ale dá poměrně hodně
práce aby se z původních stavěčů ruzných stavebnic a polostavebnic
připravených „panem učitelem“ stali mladí konstruktéři, kteří si třeba
umí úplně sami postavit NF zesilovač. V této fázi NF techniky zakrní
nemalé množství névštěvníků těchto kroužků. Další bývalí úspěšní
návštěvníci podobných kroužků se věnují programování různých PICů,
Atin, crackování autorádií atd. A kde je čistá analogová technika a VF
technika? Na co? Vždyť mám Skype, mobil... Smutné. Na druhou stranu,
pro pokročilejší elektroniky, kteří už ví jak jim funguje blikač, či
tranzistorový zesilovač je stejně nejzajímavější ukázka krystalky,
která funguje na kus drátu a ono to hraje.

Mirek OK2SIA a Petr OK2AIA
