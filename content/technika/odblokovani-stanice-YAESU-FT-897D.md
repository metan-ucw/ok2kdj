Title: Odblokování stanice YAESU FT-897D
Date: 2009-09-17
Author: OK2AIA

Tato stanice umožňuje vysílání i mimo amatérská pásma proto jsem se ji
rozhodl rošířit i o PMR pásmo. V tomto pásmu však důsledně doporučuji
používat úykopásmovou FM, jinak se vystavujete možnému finančnímu
postihu ze strany ČTÚ. Upozorňuji, že vysílání na PMR pásmu upravenou
amatérskou radiostanicí je nelegální na rozdíl od rozšíření rozsahů
amatérské radiostanice na současně povolená KV pásma.

1. Zapamatujte či zapište si svoje uživatelské nastavení radiostanice,
   protože MASTER resetem bude obnoveno původní tovární nastavení stanice.

2. Odšroubujte 8 šroubků horního krytu stanice a sejměte jej.

3. Odpojte konektor propojující vodiče reproduktoru a desku spojů.

4. Rozpojte 6-ti pólový konektor k vypínačí na horním krytu na pravé
   straně stanice - odjistětě pojistku na konektoru před jeho vytažením.

5. Otočte stanici zadkem k sobě a uvidíte po prave staně cca. 5 cm
   odshora řadu pájitelných propojek.

6. Hrot nažhavené mikropáječky propojte s kostrou radiostanice. Např.
   pomocí šnůry s "krokodýlky".

7. Odstraňte propojku jménem J002 a nepoškoďte plošný spoj.

8. Vzhledem k tomu že soudruzi z JA používají i k bastlení PB free
   pájky, i tato stanice je pájena touto "ekologickou" metodou. Proto
   doporučuji místo klasického nahřívání součástky seshora spíše napřed
   oblít propojku J002 dobrou pájkou, pak tuto propojku za tepla vyjmout
   a nakonec odsát přebytečnou pájku spojující několik plošek pomocí
   difuzního knotu.

9. Zapojte 6-ti pólový konektor k vypínačí na horním krytu.

10. Připojte konektor propojující vodiče reproduktoru a desku spojů.

11. Zašroubujte horní kryt stanice.

12. Proveďte MASTER reset stanice: Při vypnutém TRX stiskněte a držte
    tlačítka **[F]** a **[V/M]** a zapněte TRX.

13. Znovu proveďte uživatelská nastavení v hlavním menu a naprogramujte
    paměti.

Tabulka možných modifikací:

[![Tabulka možných modifikací](images/ft897/ft-897_jumper_sheet.gif)](images/ft897/ft-897_jumper_sheet.gif)

Plošný spoj po úpravě:

[![Plošný spoj po úpravě](images/ft897/pcb_modified.jpg)](images/ft897/pcb_modified.jpg)

Přeji hodně zdaru při úpravě.

Petr OK2AIA

Částečně převzato ze stránek OK2FJ
